{"title":"पृथ्वी और देवतादि की करुण पुकार","image":"img_aarti_hanumaanji","Slok":[{"pos":"1","type":"chopai","slok":"बाढ़े खल बहु चोर जुआरा। जे लंपट परधन परदारा॥\nमानहिं मातु पिता नहिं देवा। साधुन्ह सन करवावहिं सेवा॥1॥","meaning":"पराए धन और पराई स्त्री पर मन चलाने वाले, दुष्ट, चोर और जुआरी बहुत बढ़ गए। लोग माता-पिता और देवताओं को नहीं मानते थे और साधुओं (की सेवा करना तो दूर रहा, उल्टे उन) से सेवा करवाते थे॥1॥"},{"pos":"1","type":"chopai","slok":"जिन्ह के यह आचरन भवानी। ते जानेहु निसिचर सब प्रानी॥\nअतिसय देखि धर्म कै ग्लानी। परम सभीत धरा अकुलानी॥2॥","meaning":"(श्री शिवजी कहते हैं कि-) हे भवानी! जिनके ऐसे आचरण हैं, उन सब प्राणियों को राक्षस ही समझना। इस प्रकार धर्म के प्रति (लोगों की) अतिशय ग्लानि (अरुचि, अनास्था) देखकर पृथ्वी अत्यन्त भयभीत एवं व्याकुल हो गई॥2॥"},{"pos":"1","type":"chopai","slok":"गिरि सरि सिंधु भार नहिं मोही। जस मोहि गरुअ एक परद्रोही।\nसकल धर्म देखइ बिपरीता। कहि न सकइ रावन भय भीता॥3॥","meaning":"(वह सोचने लगी कि) पर्वतों, नदियों और समुद्रों का बोझ मुझे इतना भारी नहीं जान पड़ता, जितना भारी मुझे एक परद्रोही (दूसरों का अनिष्ट करने वाला) लगता है। पृथ्वी सारे धर्मों को विपरीत देख रही है, पर रावण से भयभीत हुई वह कुछ बोल नहीं सकती॥3॥"},{"pos":"1","type":"chopai","slok":"धेनु रूप धरि हृदयँ बिचारी। गई तहाँ जहँ सुर मुनि झारी॥\nनिज संताप सुनाएसि रोई। काहू तें कछु काज न होई॥4॥","meaning":"(अंत में) हृदय में सोच-विचारकर, गो का रूप धारण कर धरती वहाँ गई, जहाँ सब देवता और मुनि (छिपे) थे। पृथ्वी ने रोककर उनको अपना दुःख सुनाया, पर किसी से कुछ काम न बना॥4॥"},{"pos":"1","type":"chopai","slok":"सुर मुनि गंधर्बा मिलि करि सर्बा गे बिरंचि के लोका।\nसँग गोतनुधारी भूमि बिचारी परम बिकल भय सोका॥\nब्रह्माँ सब जाना मन अनुमाना मोर कछू न बसाई।\nजा करि तैं दासी सो अबिनासी हमरेउ तोर सहाई॥","meaning":"तब देवता, मुनि और गंधर्व सब मिलकर ब्रह्माजी के लोक (सत्यलोक) को गए। भय और शोक से अत्यन्त व्याकुल बेचारी पृथ्वी भी गो का शरीर धारण किए हुए उनके साथ थी। ब्रह्माजी सब जान गए। उन्होंने मन में अनुमान किया कि इसमें मेरा कुछ भी वश नहीं चलने का। (तब उन्होंने पृथ्वी से कहा कि-) जिसकी तू दासी है, वही अविनाशी हमारा और तुम्हारा दोनों का सहायक है॥"},{"pos":"1","type":"sortha","slok":"धरनि धरहि मन धीर कह बिरंचि हरि पद सुमिरु।\nजानत जन की पीर प्रभु भंजिहि दारुन बिपति॥184॥","meaning":"ब्रह्माजी ने कहा- हे धरती! मन में धीरज धारण करके श्री हरि के चरणों का स्मरण करो। प्रभु अपने दासों की पीड़ा को जानते हैं, वे तुम्हारी कठिन विपत्ति का नाश करेंगे॥184॥"},{"pos":"1","type":"chopai","slok":"बैठे सुर सब करहिं बिचारा। कहँ पाइअ प्रभु करिअ पुकारा॥\nपुर बैकुंठ जान कह कोई। कोउ कह पयनिधि बस प्रभु सोई॥1॥","meaning":"सब देवता बैठकर विचार करने लगे कि प्रभु को कहाँ पावें ताकि उनके सामने पुकार (फरियाद) करें। कोई बैकुंठपुरी जाने को कहता था और कोई कहता था कि वही प्रभु क्षीरसमुद्र में निवास करते हैं॥1॥"},{"pos":"1","type":"chopai","slok":"जाके हृदयँ भगति जसि प्रीती। प्रभु तहँ प्रगट सदा तेहिं रीती॥\nतेहिं समाज गिरिजा मैं रहेऊँ। अवसर पाइ बचन एक कहेउँ॥2॥","meaning":"जिसके हृदय में जैसी भक्ति और प्रीति होती है, प्रभु वहाँ (उसके लिए) सदा उसी रीति से प्रकट होते हैं। हे पार्वती! उस समाज में मैं भी था। अवसर पाकर मैंने एक बात कही-॥2॥"},{"pos":"1","type":"chopai","slok":"हरि ब्यापक सर्बत्र समाना। प्रेम तें प्रगट होहिं मैं जाना॥\nदेस काल दिसि बिदिसिहु माहीं। कहहु सो कहाँ जहाँ प्रभु नाहीं॥3॥","meaning":"मैं तो यह जानता हूँ कि भगवान सब जगह समान रूप से व्यापक हैं, प्रेम से वे प्रकट हो जाते हैं, देश, काल, दिशा, विदिशा में बताओ, ऐसी जगह कहाँ है, जहाँ प्रभु न हों॥3॥"},{"pos":"1","type":"chopai","slok":"अग जगमय सब रहित बिरागी। प्रेम तें प्रभु प्रगटइ जिमि आगी॥\nमोर बचन सब के मन माना। साधु-साधु करि ब्रह्म बखाना॥4॥","meaning":"वे चराचरमय (चराचर में व्याप्त) होते हुए ही सबसे रहित हैं और विरक्त हैं (उनकी कहीं आसक्ति नहीं है), वे प्रेम से प्रकट होते हैं, जैसे अग्नि। (अग्नि अव्यक्त रूप से सर्वत्र व्याप्त है, परन्तु जहाँ उसके लिए अरणिमन्थनादि साधन किए जाते हैं, वहाँ वह प्रकट होती है। इसी प्रकार सर्वत्र व्याप्त भगवान भी प्रेम से प्रकट होते हैं।) मेरी बात सबको प्रिय लगी। ब्रह्माजी ने 'साधु-साधु' कहकर बड़ाई की॥4॥"},{"pos":"1","type":"doha","slok":"सुनि बिरंचि मन हरष तन पुलकि नयन बह नीर।\nअस्तुति करत जोरि कर सावधान मतिधीर॥185॥","meaning":"मेरी बात सुनकर ब्रह्माजी के मन में बड़ा हर्ष हुआ, उनका तन पुलकित हो गया और नेत्रों से (प्रेम के) आँसू बहने लगे। तब वे धीरबुद्धि ब्रह्माजी सावधान होकर हाथ जोड़कर स्तुति करने लगे॥185॥"},{"pos":"1","type":"chhand","slok":"जय जय सुरनायक जन सुखदायक प्रनतपाल भगवंता।\nगो द्विज हितकारी जय असुरारी सिंधुसुता प्रिय कंता॥\nपालन सुर धरनी अद्भुत करनी मरम न जानइ कोई।\nजो सहज कृपाला दीनदयाला करउ अनुग्रह सोई॥1॥","meaning":"हे देवताओं के स्वामी, सेवकों को सुख देने वाले, शरणागत की रक्षा करने वाले भगवान! आपकी जय हो! जय हो!! हे गो-ब्राह्मणों का हित करने वाले, असुरों का विनाश करने वाले, समुद्र की कन्या (श्री लक्ष्मीजी) के प्रिय स्वामी! आपकी जय हो! हे देवता और पृथ्वी का पालन करने वाले! आपकी लीला अद्भुत है, उसका भेद कोई नहीं जानता। ऐसे जो स्वभाव से ही कृपालु और दीनदयालु हैं, वे ही हम पर कृपा करें॥1॥"},{"pos":"1","type":"chhand","slok":"जय जय अबिनासी सब घट बासी ब्यापक परमानंदा।\nअबिगत गोतीतं चरित पुनीतं मायारहित मुकुंदा॥\nजेहि लागि बिरागी अति अनुरागी बिगत मोह मुनिबृंदा।\nनिसि बासर ध्यावहिं गुन गन गावहिं जयति सच्चिदानंदा॥2॥","meaning":"हे अविनाशी, सबके हृदय में निवास करने वाले (अन्तर्यामी), सर्वव्यापक, परम आनंदस्वरूप, अज्ञेय, इन्द्रियों से परे, पवित्र चरित्र, माया से रहित मुकुंद (मोक्षदाता)! आपकी जय हो! जय हो!! (इस लोक और परलोक के सब भोगों से) विरक्त तथा मोह से सर्वथा छूटे हुए (ज्ञानी) मुनिवृन्द भी अत्यन्त अनुरागी (प्रेमी) बनकर जिनका रात-दिन ध्यान करते हैं और जिनके गुणों के समूह का गान करते हैं, उन सच्चिदानंद की जय हो॥2॥"},{"pos":"1","type":"chhand","slok":"जेहिं सृष्टि उपाई त्रिबिध बनाई संग सहाय न दूजा।\nसो करउ अघारी चिंत हमारी जानिअ भगति न पूजा॥\nजो भव भय भंजन मुनि मन रंजन गंजन बिपति बरूथा।\nमन बच क्रम बानी छाड़ि सयानी सरन सकल सुरजूथा॥3॥","meaning":"जिन्होंने बिना किसी दूसरे संगी अथवा सहायक के अकेले ही (या स्वयं अपने को त्रिगुणरूप- ब्रह्मा, विष्णु, शिवरूप- बनाकर अथवा बिना किसी उपादान-कारण के अर्थात्‌ स्वयं ही सृष्टि का अभिन्ननिमित्तोपादान कारण बनकर) तीन प्रकार की सृष्टि उत्पन्न की, वे पापों का नाश करने वाले भगवान हमारी सुधि लें। हम न भक्ति जानते हैं, न पूजा, जो संसार के (जन्म-मृत्यु के) भय का नाश करने वाले, मुनियों के मन को आनंद देने वाले और विपत्तियों के समूह को नष्ट करने वाले हैं। हम सब देवताओं के समूह, मन, वचन और कर्म से चतुराई करने की बान छोड़कर उन (भगवान) की शरण (आए) हैं॥3॥"},{"pos":"1","type":"chhand","slok":"सारद श्रुति सेषा रिषय असेषा जा कहुँ कोउ नहिं जाना।\nजेहि दीन पिआरे बेद पुकारे द्रवउ सो श्रीभगवाना॥\nभव बारिधि मंदर सब बिधि सुंदर गुनमंदिर सुखपुंजा।\nमुनि सिद्ध सकल सुर परम भयातुर नमत नाथ पद कंजा॥4॥","meaning":"सरस्वती, वेद, शेषजी और सम्पूर्ण ऋषि कोई भी जिनको नहीं जानते, जिन्हें दीन प्रिय हैं, ऐसा वेद पुकारकर कहते हैं, वे ही श्री भगवान हम पर दया करें। हे संसार रूपी समुद्र के (मथने के) लिए मंदराचल रूप, सब प्रकार से सुंदर, गुणों के धाम और सुखों की राशि नाथ! आपके चरण कमलों में मुनि, सिद्ध और सारे देवता भय से अत्यन्त व्याकुल होकर नमस्कार करते हैं॥4॥"}]}