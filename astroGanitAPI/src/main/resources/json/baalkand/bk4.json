{"title":"खल वंदना","image":"img_aarti_hanumaanji","Slok":[{"pos":"1","type":"chopai","slok":"बहुरि बंदि खल गन सतिभाएँ। जे बिनु काज दाहिनेहु बाएँ॥\nपर हित हानि लाभ जिन्ह केरें। उजरें हरष बिषाद बसेरें॥1॥","meaning":"अब मैं सच्चे भाव से दुष्टों को प्रणाम करता हूँ, जो बिना ही प्रयोजन, अपना हित करने वाले के भी प्रतिकूल आचरण करते हैं। दूसरों के हित की हानि ही जिनकी दृष्टि में लाभ है, जिनको दूसरों के उजड़ने में हर्ष और बसने में विषाद होता है॥1॥"},{"pos":"1","type":"chopai","slok":"हरि हर जस राकेस राहु से। पर अकाज भट सहसबाहु से॥\nजे पर दोष लखहिं सहसाखी। पर हित घृत जिन्ह के मन माखी॥2॥","meaning":"जो हरि और हर के यश रूपी पूर्णिमा के चन्द्रमा के लिए राहु के समान हैं (अर्थात जहाँ कहीं भगवान विष्णु या शंकर के यश का वर्णन होता है, उसी में वे बाधा देते हैं) और दूसरों की बुराई करने में सहस्रबाहु के समान वीर हैं। जो दूसरों के दोषों को हजार आँखों से देखते हैं और दूसरों के हित रूपी घी के लिए जिनका मन मक्खी के समान है (अर्थात्‌ जिस प्रकार मक्खी घी में गिरकर उसे खराब कर देती है और स्वयं भी मर जाती है, उसी प्रकार दुष्ट लोग दूसरों के बने-बनाए काम को अपनी हानि करके भी बिगाड़ देते हैं)॥2॥"},{"pos":"1","type":"chopai","slok":"तेज कृसानु रोष महिषेसा। अघ अवगुन धन धनी धनेसा॥\nउदय केत सम हित सबही के। कुंभकरन सम सोवत नीके॥3॥","meaning":"जो तेज (दूसरों को जलाने वाले ताप) में अग्नि और क्रोध में यमराज के समान हैं, पाप और अवगुण रूपी धन में कुबेर के समान धनी हैं, जिनकी बढ़ती सभी के हित का नाश करने के लिए केतु (पुच्छल तारे) के समान है और जिनके कुम्भकर्ण की तरह सोते रहने में ही भलाई है॥3॥"},{"pos":"1","type":"chopai","slok":"पर अकाजु लगि तनु परिहरहीं। जिमि हिम उपल कृषी दलि गरहीं॥\nबंदउँ खल जस सेष सरोषा। सहस बदन बरनइ पर दोषा॥4॥","meaning":"जैसे ओले खेती का नाश करके आप भी गल जाते हैं, वैसे ही वे दूसरों का काम बिगाड़ने के लिए अपना शरीर तक छोड़ देते हैं। मैं दुष्टों को (हजार मुख वाले) शेषजी के समान समझकर प्रणाम करता हूँ, जो पराए दोषों का हजार मुखों से बड़े रोष के साथ वर्णन करते हैं॥4॥"},{"pos":"1","type":"chopai","slok":"पुनि प्रनवउँ पृथुराज समाना। पर अघ सुनइ सहस दस काना॥\nबहुरि सक्र सम बिनवउँ तेही। संतत सुरानीक हित जेही॥5॥","meaning":"पुनः उनको राजा पृथु (जिन्होंने भगवान का यश सुनने के लिए दस हजार कान माँगे थे) के समान जानकर प्रणाम करता हूँ, जो दस हजार कानों से दूसरों के पापों को सुनते हैं। फिर इन्द्र के समान मानकर उनकी विनय करता हूँ, जिनको सुरा (मदिरा) नीकी और हितकारी मालूम देती है (इन्द्र के लिए भी सुरानीक अर्थात्‌ देवताओं की सेना हितकारी है)॥5॥"},{"pos":"1","type":"chopai","slok":"बचन बज्र जेहि सदा पिआरा। सहस नयन पर दोष निहारा॥6॥","meaning":"जिनको कठोर वचन रूपी वज्र सदा प्यारा लगता है और जो हजार आँखों से दूसरों के दोषों को देखते हैं॥6॥"},{"pos":"1","type":"doha","slok":"उदासीन अरि मीत हित सुनत जरहिं खल रीति।\nजानि पानि जुग जोरि जन बिनती करइ सप्रीति॥4॥","meaning":"दुष्टों की यह रीति है कि वे उदासीन, शत्रु अथवा मित्र, किसी का भी हित सुनकर जलते हैं। यह जानकर दोनों हाथ जोड़कर यह जन प्रेमपूर्वक उनसे विनय करता है॥4॥"},{"pos":"2","type":"chopai","slok":"मैं अपनी दिसि कीन्ह निहोरा। तिन्ह निज ओर न लाउब भोरा॥\nबायस पलिअहिं अति अनुरागा। होहिं निरामिष कबहुँ कि कागा॥1॥","meaning":"मैंने अपनी ओर से विनती की है, परन्तु वे अपनी ओर से कभी नहीं चूकेंगे। कौओं को बड़े प्रेम से पालिए, परन्तु वे क्या कभी मांस के त्यागी हो सकते हैं?॥1॥"}]}