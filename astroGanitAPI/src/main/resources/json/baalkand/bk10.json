{"title":"श्री सीताराम-धाम-परिकर वंदना","image":"img_aarti_hanumaanji","Slok":[{"pos":"1","type":"chopai","slok":"बंदउँ अवध पुरी अति पावनि। सरजू सरि कलि कलुष नसावनि॥\nप्रनवउँ पुर नर नारि बहोरी। ममता जिन्ह पर प्रभुहि न थोरी॥1॥","meaning":"मैं अति पवित्र श्री अयोध्यापुरी और कलियुग के पापों का नाश करने वाली श्री सरयू नदी की वन्दना करता हूँ। फिर अवधपुरी के उन नर-नारियों को प्रणाम करता हूँ, जिन पर प्रभु श्री रामचन्द्रजी की ममता थोड़ी नहीं है (अर्थात्‌ बहुत है)॥1॥"},{"pos":"1","type":"chopai","slok":"सिय निंदक अघ ओघ नसाए। लोक बिसोक बनाइ बसाए॥\nबंदउँ कौसल्या दिसि प्राची। कीरति जासु सकल जग माची॥2॥","meaning":"उन्होंने (अपनी पुरी में रहने वाले) सीताजी की निंदा करने वाले (धोबी और उसके समर्थक पुर-नर-नारियों) के पाप समूह को नाश कर उनको शोकरहित बनाकर अपने लोक (धाम) में बसा दिया। मैं कौशल्या रूपी पूर्व दिशा की वन्दना करता हूँ, जिसकी कीर्ति समस्त संसार में फैल रही है॥2॥"},{"pos":"1","type":"chopai","slok":"प्रगटेउ जहँ रघुपति ससि चारू। बिस्व सुखद खल कमल तुसारू॥\nदसरथ राउ सहित सब रानी। सुकृत सुमंगल मूरति मानी॥3॥\nकरउँ प्रनाम करम मन बानी। करहु कृपा सुत सेवक जानी॥\nजिन्हहि बिरचि बड़ भयउ बिधाता। महिमा अवधि राम पितु माता॥4॥","meaning":"जहाँ (कौशल्या रूपी पूर्व दिशा) से विश्व को सुख देने वाले और दुष्ट रूपी कमलों के लिए पाले के समान श्री रामचन्द्रजी रूपी सुंदर चंद्रमा प्रकट हुए। सब रानियों सहित राजा दशरथजी को पुण्य और सुंदर कल्याण की मूर्ति मानकर मैं मन, वचन और कर्म से प्रणाम करता हूँ। अपने पुत्र का सेवक जानकर वे मुझ पर कृपा करें, जिनको रचकर ब्रह्माजी ने भी बड़ाई पाई तथा जो श्री रामजी के माता और पिता होने के कारण महिमा की सीमा हैं॥3-4॥"},{"pos":"1","type":"sortha","slok":"बंदउँ अवध भुआल सत्य प्रेम जेहि राम पद।\nबिछुरत दीनदयाल प्रिय तनु तृन इव परिहरेउ॥16॥","meaning":"मैं अवध के राजा श्री दशरथजी की वन्दना करता हूँ, जिनका श्री रामजी के चरणों में सच्चा प्रेम था, जिन्होंने दीनदयालु प्रभु के बिछुड़ते ही अपने प्यारे शरीर को मामूली तिनके की तरह त्याग दिया॥16॥"},{"pos":"1","type":"chopai","slok":"प्रनवउँ परिजन सहित बिदेहू। जाहि राम पद गूढ़ सनेहू॥\nजोग भोग महँ राखेउ गोई। राम बिलोकत प्रगटेउ सोई॥1॥","meaning":"मैं परिवार सहित राजा जनकजी को प्रणाम करता हूँ, जिनका श्री रामजी के चरणों में गूढ़ प्रेम था, जिसको उन्होंने योग और भोग में छिपा रखा था, परन्तु श्री रामचन्द्रजी को देखते ही वह प्रकट हो गया॥1॥"},{"pos":"1","type":"chopai","slok":"प्रनवउँ प्रथम भरत के चरना। जासु नेम ब्रत जाइ न बरना॥\nराम चरन पंकज मन जासू। लुबुध मधुप इव तजइ न पासू॥2॥","meaning":"(भाइयों में) सबसे पहले मैं श्री भरतजी के चरणों को प्रणाम करता हूँ, जिनका नियम और व्रत वर्णन नहीं किया जा सकता तथा जिनका मन श्री रामजी के चरणकमलों में भौंरे की तरह लुभाया हुआ है, कभी उनका पास नहीं छोड़ता॥2॥"},{"pos":"1","type":"chopai","slok":"बंदउँ लछिमन पद जल जाता। सीतल सुभग भगत सुख दाता॥\nरघुपति कीरति बिमल पताका। दंड समान भयउ जस जाका॥3॥","meaning":"मैं श्री लक्ष्मणजी के चरण कमलों को प्रणाम करता हूँ, जो शीतल सुंदर और भक्तों को सुख देने वाले हैं। श्री रघुनाथजी की कीर्ति रूपी विमल पताका में जिनका (लक्ष्मणजी का) यश (पताका को ऊँचा करके फहराने वाले) दंड के समान हुआ॥3॥"},{"pos":"1","type":"chopai","slok":"सेष सहस्रसीस जग कारन। जो अवतरेउ भूमि भय टारन॥\nसदा सो सानुकूल रह मो पर। कृपासिन्धु सौमित्रि गुनाकर॥4॥","meaning":"जो हजार सिर वाले और जगत के कारण (हजार सिरों पर जगत को धारण कर रखने वाले) शेषजी हैं, जिन्होंने पृथ्वी का भय दूर करने के लिए अवतार लिया, वे गुणों की खान कृपासिन्धु सुमित्रानंदन श्री लक्ष्मणजी मुझ पर सदा प्रसन्न रहें॥4॥"},{"pos":"1","type":"chopai","slok":" रिपुसूदन पद कमल नमामी। सूर सुसील भरत अनुगामी॥\nमहाबीर बिनवउँ हनुमाना। राम जासु जस आप बखाना॥5॥","meaning":"मैं श्री शत्रुघ्नजी के चरणकमलों को प्रणाम करता हूँ, जो बड़े वीर, सुशील और श्री भरतजी के पीछे चलने वाले हैं। मैं महावीर श्री हनुमानजी की विनती करता हूँ, जिनके यश का श्री रामचन्द्रजी ने स्वयं (अपने श्रीमुख से) वर्णन किया है॥5॥"},{"pos":"1","type":"sortha","slok":"प्रनवउँ पवनकुमार खल बन पावक ग्यान घन।\nजासु हृदय आगार बसहिं राम सर चाप धर॥17॥","meaning":"मैं पवनकुमार श्री हनुमान्‌जी को प्रणाम करता हूँ, जो दुष्ट रूपी वन को भस्म करने के लिए अग्निरूप हैं, जो ज्ञान की घनमूर्ति हैं और जिनके हृदय रूपी भवन में धनुष-बाण धारण किए श्री रामजी निवास करते हैं॥17॥"},{"pos":"1","type":"chopai","slok":"कपिपति रीछ निसाचर राजा। अंगदादि जे कीस समाजा॥\nबंदउँ सब के चरन सुहाए। अधम सरीर राम जिन्ह पाए॥1॥","meaning":"वानरों के राजा सुग्रीवजी, रीछों के राजा जाम्बवानजी, राक्षसों के राजा विभीषणजी और अंगदजी आदि जितना वानरों का समाज है, सबके सुंदर चरणों की मैं वदना करता हूँ, जिन्होंने अधम (पशु और राक्षस आदि) शरीर में भी श्री रामचन्द्रजी को प्राप्त कर लिया॥1॥"},{"pos":"1","type":"chopai","slok":"रघुपति चरन उपासक जेते। खग मृग सुर नर असुर समेते॥\nबंदउँ पद सरोज सब केरे। जे बिनु काम राम के चेरे॥2॥","meaning":"पशु, पक्षी, देवता, मनुष्य, असुर समेत जितने श्री रामजी के चरणों के उपासक हैं, मैं उन सबके चरणकमलों की वंदना करता हूँ, जो श्री रामजी के निष्काम सेवक हैं॥2॥"},{"pos":"1","type":"chopai","slok":"सुक सनकादि भगत मुनि नारद। जे मुनिबर बिग्यान बिसारद॥\nप्रनवउँ सबहि धरनि धरि सीसा। करहु कृपा जन जानि मुनीसा॥3॥","meaning":"शुकदेवजी, सनकादि, नारदमुनि आदि जितने भक्त और परम ज्ञानी श्रेष्ठ मुनि हैं, मैं धरती पर सिर टेककर उन सबको प्रणाम करता हूँ, हे मुनीश्वरों! आप सब मुझको अपना दास जानकर कृपा कीजिए॥3॥"},{"pos":"1","type":"chopai","slok":"जनकसुता जग जननि जानकी। अतिसय प्रिय करुनानिधान की॥\nताके जुग पद कमल मनावउँ। जासु कृपाँ निरमल मति पावउँ॥4॥","meaning":"राजा जनक की पुत्री, जगत की माता और करुणा निधान श्री रामचन्द्रजी की प्रियतमा श्री जानकीजी के दोनों चरण कमलों को मैं मनाता हूँ, जिनकी कृपा से निर्मल बुद्धि पाऊँ॥4॥"},{"pos":"1","type":"chopai","slok":"पुनि मन बचन कर्म रघुनायक। चरन कमल बंदउँ सब लायक॥\nराजीवनयन धरें धनु सायक। भगत बिपति भंजन सुखदायक॥5॥","meaning":"फिर मैं मन, वचन और कर्म से कमलनयन, धनुष-बाणधारी, भक्तों की विपत्ति का नाश करने और उन्हें सुख देने वाले भगवान्‌ श्री रघुनाथजी के सर्व समर्थ चरण कमलों की वन्दना करता हूँ॥5॥"},{"pos":"1","type":"doha","slok":"गिरा अरथ जल बीचि सम कहिअत भिन्न न भिन्न।\nबंदउँ सीता राम पद जिन्हहि परम प्रिय खिन्न॥18॥","meaning":"जो वाणी और उसके अर्थ तथा जल और जल की लहर के समान कहने में अलग-अलग हैं, परन्तु वास्तव में अभिन्न (एक) हैं, उन श्री सीतारामजी के चरणों की मैं वंदना करता हूँ, जिन्हें दीन-दुःखी बहुत ही प्रिय हैं॥18॥"}]}